# -*- mode: mandoku-view; -*-
#+TITLE: 雅頌正音
#+DATE: 2015-08-25 00:35:59.951744
#+PROPERTY: ID KR4h0094
#+PROPERTY: BASEEDITION WYG    
#+PROPERTY: JUAN 卷三
<pb:KR4h0094_WYG_003-1a>¶
欽定四庫全書¶
　雅頌正音卷三¶
　　　　　　　　　　　　明　劉仔肩　編¶
　危素太樸(臨川人/)¶
　　輓達兼善¶
大將忠精貫白日諸生攬涕讀哀詞天胡不隕楊行密¶
公恨不為張伯儀滿眼陸梁皆小醜甘心一死是男兒¶
要知汗竹留芳日只在孤舟淺水時¶
<pb:KR4h0094_WYG_003-1b>¶
　　題營丘山房¶
太岳流芳裔何年徙贑州殊勲思尚父作室表營丘故¶
國兵戈後空山草木秋穆陵闗北路風雪近曾遊¶
　　南京别王道士¶
秦淮卧病惜春陰訪問深知故舊心千里家鄉漸投老¶
雲山爛漫許相尋¶
　孟昉天偉(北平人/)¶
　　十二月樂詞(并引/)¶
<pb:KR4h0094_WYG_003-2a>¶
凡文章之有韻者皆可歌也第時有升降言有雅俗調¶
有古今聲有清濁原其所自無非發人心之和非六徳¶
之外别有一律吕也漢魏晉宋之有樂府人多不能曉¶
唐始有詞而宋因之其知之者亦罕見其人焉今之歌¶
曲比於古詞有名同而言簡者時復亦有與古相同者¶
此皆世變之所致非固求異乖諸古而強合於今也使¶
今之曲歌於古猶古之曲也古之詞歌於今猶今之詞¶
也其所以和人之心養性情者奚古今之異哉先哲有¶
<pb:KR4h0094_WYG_003-2b>¶
言今之樂猶古之樂不其然歟嘗讀李長吉十二月樂¶
詞其意新而不蹈襲句麗而不慆滛長短不一音節亦¶
異旁遘㝠思朝涵夕詠諧五聲以攤其腔和八音以符¶
其調尋繹日久竟無所得遂輟其學以待知音者出而¶
予承其教焉因增損其語而隠括為天淨沙如其首數¶
不惟於尊席之間便於宛轉之喉且以發長吉之蘊藉¶
使不掩其聲者慎勿曰侮賢者之言云¶
上樓迎得春歸暗黄着栁依依弄野輕寒似水錦牀鴛¶
<pb:KR4h0094_WYG_003-3a>¶
被夢囘初日遲遲¶
勞勞胡燕酣春逗烟薇帳生塵蛾髻佳人痩損暖雲如¶
困不堪起舞緗裙¶
夾城曲水飄香掃蛾雲髻新粧落盡棃花欲賞不勝惆¶
悵東風縈損柔腸¶
依㣲香雨青氛金塘閒水生蘋數㸃殘芳墮粉緑莎輕¶
襯月明空照黄昏¶
鉛華水汲青尊含風輕縠虚門舞困腮融汗粉翠羅香¶
<pb:KR4h0094_WYG_003-3b>¶
潤鴛鴦扇織迴文¶
疎疎拂栁生裁炎炎紅鏡初開暑困天低寡色火輪飛¶
蓋暉暉日上蓬萊¶
星依雲渚濺濺露零玉液涓涓寶砌衰蘭剪剪碧天如¶
練光搖北斗闌干¶
呉姬鬢擁雙鴉玉人夢裏歸家風弄虚簷鐵馬天髙露¶
下月明丹桂生華¶
雞鳴曉色瓏𤧚鴉啼金井梧桐月墜莖寒露湧廣寒霜¶
<pb:KR4h0094_WYG_003-4a>¶
重方池冷悴芙蓉¶
玉壺銀箭難傾缸花凝笑幽明霜碎虚庭月冷繡幃人¶
靜夜長鴛夢難成¶
髙城迴冷嚴光白天碎墮瓊芳髙飲撾鍾日賞流蘇金¶
帳瑣牕睡殺鴛鴦¶
日光灑灑生紅瓊葩碎碎迷空寒夜漫漫漏永串銷金¶
鳯獸爐香靄春融¶
七十二候環催葭灰玉琯重飛莫道光陰似水羲和迂¶
<pb:KR4h0094_WYG_003-4b>¶
轡金鞭嬾着龍媒¶
　張以寧志道(莆田人/)¶
　　賦段節婦¶
莫磨青銅鏡莫理冰絲絃黄鵠不重行女貞難再妍嗟¶
嗟未亡人寂寂長自憐百死何足惜但惜負所天嫁時¶
舊巾櫛不忍棄且捐所天諒有知攜之見黄泉¶
　　送鄉友¶
君家重峰下我家大溪頭君家門前水我家門前流我¶
<pb:KR4h0094_WYG_003-5a>¶
行久别家思憶故鄉水况乃故鄉人相見六千里十年¶
在揚州五年在京城不見故鄉人見君難為情見君情¶
尚爾别君奈何許送君遽不堪憶君良獨苦君歸過溪¶
上為問水中魚别時魚尾赤别後今何如¶
　　春暉堂詩¶
上天生萬彚何物能報之所以古孝子感兹蓼莪詩况¶
母紅芳年手提黄口兒獨於霜雪際迴此陽春熈昔為¶
斷蓬根今如芳蘭枝母恩雖莫報子職當何為願將一¶
<pb:KR4h0094_WYG_003-5b>¶
寸草化作傾陽葵上以承君寵下以報母慈¶
　　奉使安南國出都門作¶
大隱金門三十載幾囘馬上聽朝雞如今一吐虹霓志¶
萬里交州入馬蹄¶
　林公慶孟善(栝蒼人/)¶
　　賦得明月樓贈孫伯融¶
兩溪合流涵太虚白龍簸弄摩尼珠玉娥捧盤不敢去¶
孚尹散入仙人居仙人乘雲遊汗漫瓊簫寥寥度銀漢¶
<pb:KR4h0094_WYG_003-6a>¶
斟酌北斗依上台玉宇珠宫露如霰鳯臺神馭不可留¶
春風花開帝王州夫容峰前舊時月夜夜長照溪上樓¶
　　長沙三絶句¶
定王臺上闗中土西望長安多白雲賈誼才髙空有賦¶
河間博雅更無聞¶
太傅兒孫多濟美東陽絳灌少聞家欲尋遺井無人識¶
蛺蝶飛來薺菜花¶
岳麓道林何處是郡人遥指水西村儒宫佛寺俱無迹¶
<pb:KR4h0094_WYG_003-6b>¶
竹樹如麻暮雨昏¶
　程國儒邦民(鄱陽人/)¶
　　客新安用欒秉徳韻¶
溪頭新雨水潺潺行役寧消半日閒棧影連雲通五嶺¶
柝聲和月出三闗官營白酒初成市客舍黄塵不見山¶
撫景豈勝懷古意盡言天道似循環¶
　凃穎叔良(豫章人/)¶
　　送董太祝赴濠州¶
<pb:KR4h0094_WYG_003-7a>¶
漢祖起豐沛唐公興晉陽方今堯舜聖肇迹自濠梁葱¶
鬱佳氣集紛紜才傑良旌旗歘南渡奄有呉楚疆淮海¶
何漫漫荆山獨蒼蒼分符重牧守組綬出明光朱轓翼¶
五馬白日曜周行綏緝知有道懷柔喜多方仁風日以¶
洽桑梓宛相望戚畹車蓋盛侯家珠繡香從知湯沐邑¶
歌頌聿昭彰嘆我愚朴士忝班聫奉常迴翔玉闕下白¶
髪愧疎狂典禮懼深曠祝釐誠允臧分攜詎忍别撫劔¶
苦増傷亹亹文運泰輝輝天業昌恭期樹佳政遺恵流¶
<pb:KR4h0094_WYG_003-7b>¶
帝鄉遂令千載下奚啻比龔黄¶
　　送張助教之淮安參謀¶
長淮據天險南北當要衝職方既已定分閫鎮兵戎時¶
君奉詔往參佐理從容爰投定逺筆鞍馬如飛龍大將¶
開國舊英氣生霓虹髙談濟時略魚水相和同擊楫祖¶
生志草檄陳琳工折衝樽俎間庶以樹竒功吾聞中原¶
地逐鹿角羣雄先當逺斥堠一掃烟塵空勒銘燕然石¶
早掛天山弓歸來朝明主賞賚恩數隆顧視迂濶士不¶
<pb:KR4h0094_WYG_003-8a>¶
啻秋生蓬壯哉從軍行頗有前賢風長揖别京闕分攜¶
苦匆匆逺樹引旌節飛雲送艨艟邉城並大海四境無¶
驚烽轅門有餘暇書札寄來鴻¶
　　送王典籤南豐同知¶
聖主龍飛日登庸選俊良大廷興禮樂列牧重符章贊¶
理須才傑謀猷布紀綱講筵承詔㫖驛候戒舟航道里¶
通盱姥風謡逮粤疆政期均賦役恩恃恤逃亡麥秀聞¶
歌頌桑隂見冶粧閭閻豐五袴稿秸送千箱增秩知多¶
<pb:KR4h0094_WYG_003-8b>¶
喜施仁願有方自能紓睿眷真足致時康海日輝輝白¶
江雲冉冉黄分襟嗟欲别看劔興尤長子固遺文在麻¶
姑舊醞香相思天北極還想接鵷行¶
　　送劉典籤赴徐别駕¶
彭城古要地襟帶控河流雲飛芒碭野天近岱山陬生¶
俗喜驍暴干戈輒相仇爰從楚漢後英氣鬱難休聖代¶
暢炎運恩威聞九州徐方既賓服民物在懷柔通守任¶
賢徳贊襄敷令猷蘭臺輟文彦遄征自無留鼔棹出淮¶
<pb:KR4h0094_WYG_003-9a>¶
海前旌駐鴻溝招徠省耕稼凋瘵庶云瘳仁化被邉鄙¶
淵藪畢來投坐看河洛外指掌可旋收分濶車輦下深¶
情苦悠悠同鄉復同館寂寞恒相求臨岐莫可贈舉觴¶
復能酬惟瞻豐城劍龍氣夜中浮¶
　　送友還上清復往旴江并柬呉伯度方壺子¶
康樂好山水子長躭逺遊陶潛歸故里范蠡泛扁舟四¶
子趣向異俱諧心所投知君亦瀟灑文采重天球曳裾¶
輦轂下富貴復何求引棹忽長往飄然若風休丹崖覔¶
<pb:KR4h0094_WYG_003-9b>¶
鬼谷龍虎氣雙浮團團桂樹緑厯覽舊山幽旴姥逺相¶
待麻姑居上頭紅泉映緑澗𤣥醴注清秋還要方壺老¶
復約延陵侯脱屣塵世外懷珍比前修祗恐明詔下𤣥¶
纁賁林丘烟霞席未暖來覲帝王州¶
　　秋夜和黄典籤¶
遥夜天宇逈開軒坐前楹月華臨水動凉風滿庭生屢¶
惜光景至悟兹塵慮清疎星明玉闕委露浥金莖流序¶
倐將邁嘉朋紛逺征徴才旅羣彦鳴珮集玉京文詞資¶
<pb:KR4h0094_WYG_003-10a>¶
麗澤笙磬感同聲非比江湖客馳心摇懸旌¶
　　酬鄒伯謙見寄¶
白髪蕭踈忝侍儀夔龍青瑣許追隨禁廬晚退仍分直¶
宣室春來屢祝釐翔燕逺過雙玉闕流鸎深囀萬年枝¶
老懷寥寂將何補自有雲泉入夢思¶
　劉丞直宗弼(章貢人/)¶
　　讌章光逺宅¶
薄暮沐時雨淩朝陟崇山洩雲去復來流水清且閒褰¶
<pb:KR4h0094_WYG_003-10b>¶
裳俯茅屋髙論激晴瀾層軒既顯敞好鳥鳴間闗開樽¶
意殊樂劇飲未言還何當脱塵鞅共卧青松間¶
　　詠蘭得詠字¶
春陽麗空谷幽花被芳逕葳蕤浥露光蕭散迎風勁質¶
非荃蕙變根與松桂競錫夢瑞先兆紉佩香逾近亦欲¶
搆新亭於焉樂觴詠¶
　　賦落花以宋元憲金谷樓危到地香得香字¶
英華本天性開謝任年光自是春風改那因夜雨傷低¶
<pb:KR4h0094_WYG_003-11a>¶
迴飄綺席荏苒度雕牆翠霧當牕合紅雲匝地香㸃泥¶
登燕壘添蜜入蜂房剪綵誇西苑成粧詫夀陽角哀番¶
塞曲逕逺誤漁郎但使靈根在重看錦樹芳¶
　　髙齋宴集得枯字¶
華燈明别館綵月度平湖簪盍欣聨璧杯行類貫珠交¶
情過管鮑文藻繼楊盧梁苑遊堪並蘭亭興不殊舞迴¶
香篆裊詩就燭花枯共惜芳春好焉知清夜徂¶
　　九日東林寺燕集以來把菊花枝分得把字¶
<pb:KR4h0094_WYG_003-11b>¶
季秋屆良辰文宴集蘭若杯行樂酬勸墨妙競揮灑坐¶
令干戈際頓使懷抱寫感昔生逺思登髙睇平野風流¶
緬龍山雄豪追戱馬采采東籬花何由未盈把¶
　　秋日東林宴坐¶
髙秋坐虚館颯然神慮清迴飈颺踈雨瀟灑集前楹始¶
欣塵雜逺稍覺微凉生簷鐸遞相答林蟬時一鳴物情¶
各有適吾生豈無營¶
　　采石蛾睂亭¶
<pb:KR4h0094_WYG_003-12a>¶
昔從淮海泛歸舟曾為蛾眉十日留翠袖雁行歌子夜¶
玉壺鯨飲醉清秋江山有待仍青眼嵗月無情易白頭¶
滿目閒愁懷李謝數聲漁唱起滄洲¶
　　金山寺¶
孤峰宛若巨鼇簮横絶中流翠色深勢與波濤相上下¶
影隨魚鳥共浮沈椒門風起雲翻墨瓜步潮囘月湧金¶
擬汲中澪觀瘞鶴維舟三日阻登臨¶
　　題髙麗貢使還巻¶
<pb:KR4h0094_WYG_003-12b>¶
大明天子混華戎又報三韓使節通錫命新頒如斗印¶
歸帆穏駕落燈風衣冠復覩唐人制樓櫓何煩漢將功¶
翹首金陵天咫尺扶桑日上五雲紅¶
文軌初同泰運開藩邦傳令動雲雷三韓舊控元菟險¶
重譯今隨白雉來使節秋風辭殿陛樓船春水泛蓬萊¶
金章珠翟承殊渥專對從知得俊才¶
　　題徐唐臣畫¶
招提隠翠微一逕入林霏松風清麈尾雲影落銖衣翛¶
<pb:KR4h0094_WYG_003-13a>¶
然絶塵想日暮澹忘歸¶
遙空度雲影髙樹臨清流鬱鬱千嶂暝蕭蕭羣籟秋援¶
琴坐磐石或恐是巢由¶
　　同俞自安泛舟南湖寄龔所立¶
髙秋留别墅亭午泛寒流未結巢由社還同李郭舟波¶
光迎日動雲氣挾山浮為問乘槎客何時賦遠遊¶
　　題孫子讓山水¶
斜日在松杉千崖暝色酣山藏五桞宅路轉百花潭亂¶
<pb:KR4h0094_WYG_003-13b>¶
石明蒼玉遙峰露碧簪終希陪妙躅來此脱征驂¶
　　題湘中袁氏先隴瑞芝巻¶
湘水清無底湘山髙入雲曾聞三秀草表瑞百年墳馬¶
鬛瓊光覆牛眠紫氣分兵戈嗟阻隔春雨長榆枌¶
　　題鮑典籤芳塢隠居圖¶
幽勝似仙家緣雲石磴斜陰崖留積雪晴樹亂明霞寺¶
逺時聞磬溪深未沒槎抱琴來谷口多是識桃花¶
　　北極院紫霞樓¶
<pb:KR4h0094_WYG_003-14a>¶
危構憑虚切太清紫霞如綺散前楹萬年佳氣通函谷¶
五夜神光動赤城鶴駕淩風霓斾遠鳯笙吹月羽衣輕¶
崆峒對靣三千丈我欲因之問廣成¶
　　題陳氏中靜軒¶
為愛城東處士家竹門藤巷寂無譁清溪時集忘機鳥¶
喬木來巢返哺鴉牕下晨香燒栢子甕頭春酒釀松花¶
年來我亦嫌紛擾擬卜南鄰度嵗華¶
　　過舒州弔青陽余先生¶
<pb:KR4h0094_WYG_003-14b>¶
指揮戎馬駐江瀕南紀安危寄一身闔室同歸追李芾¶
孤城百戰繼張廵河山莫誓勲庸盛金石徒傳翰墨新¶
漂泊風塵愧何似空餘涕淚滿衣巾¶
　　除夕分韻得馬字¶
嵗事聿云徂年華浩如寫良宵集黌宇文宴盛儒雅絳¶
蠟搖夕輝清醑溢春斚聯詩效韓孟摛藻軼揚馬歡樂¶
詎終極襟懷共瀟灑明發慶始和相期錫純嘏¶
　熊鼎伯穎(臨川人/)¶
<pb:KR4h0094_WYG_003-15a>¶
　　題營丘山房¶
築居臨貢水攬勝擬齊封燕翼當時計鷹揚百世宗喬¶
林空翠濕華屋曉雲重預卜非熊兆多應晚嵗逢¶
　　題江岫圖¶
雪渚水初生寒雲落雁聲片帆天共逺南望總闗情¶
　呉彤文明(臨川人/)¶
　　峽口晚泊四首¶
川路渺無際揚帆遡流波征人嘆遲暮舟子方笑歌去¶
<pb:KR4h0094_WYG_003-15b>¶
去日將夕維舟松上蘿坐嘯微雨歇洲渚落花多¶
翠壁隠殘照滄洲生夕陰鷗鳥忽飛去幽幽春水深渉¶
險念先訓觀風推聖心功名覺遲暮蕭颯二毛侵¶
日落潭水緑松間聞子規征途一萬里江月毎相隨王¶
事有程度人心多嶮𡾟周詢庶有濟驅涉不知疲¶
江烟歛初夕華月入我舟坐久風露集微寒侵敝裘戍¶
鼔動邉思櫂歌縈客愁漸聞湍響急度峽是歸州¶
　蘭以權世衡(西河人/)¶
<pb:KR4h0094_WYG_003-16a>¶
　　題東峰驛用梁郎中韻¶
香浮緑蟻山中醅磁甌逺勝清蓮杯不用笙竽為佐酒¶
松風一派從天來半酣走筆寫新句飛龍滿壁真雄哉¶
故人騎鶴幾時去空庭寂寂官梅開¶
　　題越上人臨清軒¶
塵境不可居飛錫傍流水髙檻接空溟新緑渙如砥孤¶
影過寒鴻悠然逝羣鯉所以川上人於焉契斯理卜築¶
擬幽棲兼足浣塵耳愛此春雨餘波光淨禪几¶
<pb:KR4h0094_WYG_003-16b>¶
　　題劉郎中雲海蓬萊軒¶
誰信劉郎是謫仙行軒不減洞中天蛟龍嘘氣成樓閣¶
島嶼無波見市㕓鶴到詩壇通逺信人看棋局惜流年¶
卜居自愛三山好贏得烟波滿目前¶
　　酬寶秀才¶
旅宿三秋依古寺御溝斜月似秦淮欲慿征雁傳鄉信¶
却厭鳴蛩感客懷剪燭且為談磊落敲棋還可助俳諧¶
休嗟行篋空如洗猶有黄金半股釵¶
<pb:KR4h0094_WYG_003-17a>¶
　　延碩上人¶
村深無客到今日喜公來卓錫當松逕談禪坐石臺晴¶
看江鷺浴暖愛野梅開休笑無清供溪頭水一杯¶
　張紳士行(齊郡人/)¶
　　題畫二首¶
髙樹漏疎雨滴瀝下銀塘美人捲簾坐銀鴨自添香風¶
吹緑荷葉正見宿鴛鴦¶
閒門緑樹老華池芳草生偶隨蝴蝶起獨自下階行何¶
<pb:KR4h0094_WYG_003-17b>¶
處垂楊院春風驕馬鳴¶
　　湖中玩月¶
銀波千頃照神州此夕人間别是秋地與樓臺相上下¶
天隨星斗共沈浮一塵不向空中住萬象都於物外求¶
醉吸清華遊碧落更於何處覔瀛洲¶
　　送勤上人歸靈鷲山¶
靈鷲禪房我所思可堪春晚送勤師亂山啼鳥烟霞裏¶
一路落花風雨時定有猿看牕外果應知苔䕶壁間詩¶
<pb:KR4h0094_WYG_003-18a>¶
門前有徑通三竺欲向中天採石芝¶
　　題江岫圖¶
烏衣巷裏東風老蝴蝶飛來滿芳草美人春夢隔天涯¶
十二巫山眉不掃巫山巫峽江水新烟波𣺌𣺌江南春¶
鴛鴦不識横塘路鸚鵡牕間呼向人青燈誰共官曹宿¶
雪楮雲毫吮晴緑太常春甕碧霞沉六曲屏風對銀燭¶
　楊翮文舉(金陵人/)¶
　　酬孔秀才¶
<pb:KR4h0094_WYG_003-18b>¶
達人樂髙蹈寒士躭逺遊逺遊欲何之禦冬無重裘栖¶
栖道路間四顧誰與謀溫言忽相慰慶愜復焉求三復¶
緇衣詩調髙安能酬薄言寫心曲終覺懷慚羞¶
　　春遊次韻¶
白日諒難羇流光遽侵尋春風萬餘里觸景愁我心出¶
門將何之髙步凌嶇嶔纍纍丘塚間古木殊陰森昔賢¶
日已逺朱瑟尚遺音千秋百嵗後有酒不可斟傷哉雍¶
門語感之淚霑襟榮名安足羨行樂須在今夙興聽鴻¶
<pb:KR4h0094_WYG_003-19a>¶
鴈嗷嗷尚哀吟¶
　　遊廣教寺次李生韻¶
勝日欵禪宫蒼苔印屐蹤雲間聞梵語烟外聽齋鐘樹¶
列千年檜林深百尺松明珠光錯落幽壑舞驪龍¶
　　題徐熈桃花鸚鵡圖¶
海上紅雲日日新碧鸞無夢識芳塵金籠不鎖閒鸚鵡¶
占得東風一段春¶
　　題李得瞻壁間相看不厭圖¶
<pb:KR4h0094_WYG_003-19b>¶
牕前圖畫勝𤣥闗怪石長松九夏寒寄語山靈休厭客¶
清風明月好相看¶
　　寄于清叔二首¶
暖沁香篝宿火溫綘紗紅燭照黄昏自憐不廢千金夜¶
帳底吹笙倒玉樽¶
梅花亂落雪紛紛兩袖東風酒半醺春月滿堂歌舞散¶
髙情渾欲夢梨雲¶
　雅頌正音巻三¶
